23

turpis vel maior vel minor quam par sit, Translationi subiicit Allegoriam‚
inqua aliud dicitnr et aliud intelligitur, quod, si obscurior est oratio, tum
Aenigma eflicitur. Metonymiam quoque, id est mutationem nominis,
annectit Translationi‚ licet inter se videantur non nihil esse discriminatae,
quia in hac semper est similitudo, in illa nulla comparatio. His Synecdoche,
. cum ex parte toturn aut contra ex toto pars intelligitur, est admodum
finitima et omnibus frequenter CatachresiS, hoe est abusi0, committitur.
Et haec de verbis singulis. In Coniunctis vel in singulorum verborum
continuatione primum locum sibi vindicare1) dixit Collocationem seu
Compositionem. Videndum igitur, ne in hac sit asper consonantium con-
cursus neque etiam creber vocalium h‘vatus, exquibus tandem suavis et
numerosa, vel quasi modulata exoritur oratio, Alterum itaque locum
in verbis coniunctis sibi vindicat2) Numerus Oratorius, cuius primum
authorem lacit Isocratem, quod rationem ostenderit, quomodo ex poe-
ticis versibus mutuatus dissimilis versui confici possit, Et quemadmodum
oratio numerosa est, facilis et venusta, ita praecepta de Numero multa
et difficilia non sunt: verum tamen iis bene uti et in prosa oratione nume-
rose scribere hoc opuS, hic labor est. Neque tamen Numerus Oratorius
ex omnibus coniicitur pedibus. Crassus igitur, secutus in hac parte, ut in
aliis multis, doctrinam Aristotelis, lamburn et Trochaeum in oratione
trequentes esse non vult, Dactylum‚ Spondeum, Anapaestum,'duos Paeonas³)
et Creticum commendat. Huius autem sive artis sive rationis observatio
in eo consistit, ne in prosa versus integer reperiatur neve Periodorum
sive Comprehensionum initia principium carminis aut illorum clausulae
huius linem referant. Numerosam enim oportet esse orationem, sed non
carmen. Hanc ob causam Crassus discrimen inter Poeticum Oratoriumve
numerum non negligit indicare et ingenue confitetur se doctrinam de
Numero ab Aristotele et Theophrasto, non autem in Rhetorum scholis
didicisse. Et quia in periodis maxime conspicitur numerus, monet, ne
faciamus vel nimium breves vel nimium longas, quia hae oflendunt
memoriam et illae impediunt intelligentiam, sed ut inter haec duo medium,
per quod tutissima semper est via, diligenter observemus, clausulas tamen
initiis periodorum longiores non improbat. Et quoniam tota haec pars
et doctrina de Compositione Oratoria admodum exigua est in praeceptis
in usu autem maxima, ideo tantam tamque multam et assiduam in ea
exercitationem ab Oratore flagitat, ut oratio eius subita non multum
a scripta differre videatur. Id autem consequi difficile non esse, multo
minus, ut quidam imperiti putant, esse impossibile, exemplo bonorum
Poetarum demonstrat, qui comparato sibi usu in scribendis versibus
saepenumero multos et quidem bonos versus effundunt ex tempore,
cum tamen literam scribant nullam. Eo autem maiore diligentia in hoc

¹) Cod. vendicare.
¹) Cod. vendicat.
⁸) Cod. Poeanas.

 

