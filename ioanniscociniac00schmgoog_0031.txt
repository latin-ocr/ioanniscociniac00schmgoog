25

In illo histrio non est imitandus; laterum motus debet esse fortis et viriliS,
manus non nimium argutae, brachia non incurvata ad pectus, sed in
longum proiecta et extensa, ut impetum oratoriae contentionis signi-
ficent, inqua sive exordienda sive finienda supplosionem pedis interdum
oportet adhibere. Postrema pars actionis est vultus, qui est veluti animi

¹ quaedam Actio, siquidem ex illo coniectura quadam prudenti hominis

animus maxime deprehenditur. Nec aliud est, quam habitus quidam oris
et oculorum, quorum illius dignitas in agendo diligenter est consideranda,
ne aut vaste diducatur aut deforme torqueatur: hoc est, ne Orator vel
ad ineptias vel ad pravitatem quandam deferatur. Oculi autem more
Taurisci illius histrionis ab auditoribus inepte averti non debent. ln
his omnibus vis quaedam inest a natura homini data, ut Actione vulgus,
imperiti et barbari commoveantur. Sed in Actionis usu atque laude pluri-
mum sibi vindicat¹) vox, ad quam obtinendam nihil utilius crebra muta-
tione, nihil perniciosius quam effusa sine intermissione contenti0, idque
illustrat exemplo C. Gracchi. Huic enim contionanti musicus post eum
consistens fistula modos monstrabat, quibus debebat vocem intendere.
Sed exemplum huius fistulae in eum finem proposuit, ne in dicendo aut
gravissimo aut acutissimo vocis sono Orator utatur, sed ut medium, in
quo virtus consistit, et ornnes res laute, digne, prudenter deligat, idque
pro locu, pro tempore et pro ratione materiae variet. ln his itaque secundum
Crassi sententiam universa vis Actionis consistit, quae fuit posterior pars
disputationis huic sermoni ab Antonio attributa.

Crassus deinceps, ut decore universa haec disputatio de ratione
dicendi concludatur, modeste suum sermonem extenuat et tenuitatis
causam confert in tempus. Catulus vero, ne tarn praeclarus Crassi labor
iusta mercede defraudetur, ipsum laudat et hanc doctrinam Graecorum
magistris longe anteponit sibique plurimum gratulatur, quod huius ser-
monis fuerit particeps factus. Sed tamen generi sui Q. Hortensii praesen-
tiam admodum desiderat, cuius exemplo Cotta et Sulpicius ad Eloquentiae
studium excitantur.

Epssogus

Contexui, Carole Bar0, quemadmodum potui, summam totius
disputationis, quam praestantissimi illi cives Romani biduo habuerunt
de universa dicendi ratione. Equidem conatus sum Theseum imitari, ut
tibi, si hos libros legere velles, methodi et rationis filo, ex labyrintho
sive difficultatis sive obscuritatis saltem aliqua parte viam monstrarem.
Non enim interpretem egi aut commentatorem, qui singula excutiat accu-
rate, nequid remorari possit intelligentiam lectoris sed quemadmodum
dux viae magnis itineribus et velut per equos dispositos tecum Oratorem
Ciceronis percurri. Verum et hoc an sim consecutus tui iudicii esto. Ego
etiamsi tibi forte satisfecero, mihi tamen nullo modo satisfeci. Neque enim

¹) Cod. vendicat.

 

