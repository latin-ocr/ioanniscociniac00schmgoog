18

improbus si quid mali commiserit in agenda causa, mediocris autem
parum cautus et parum prudens existimandus si quid proferat, quod
suae causae obsit. His autem modis ostendit Oratorem posse obesse suae
causae, si temere lacessit eum, aquo non fuit laesus, si argumento molesto
atque difficili non credit, siminus laudat suum clientem, si in eos est velie-
menter acerbuS, si ex patrono se litigatorem facit, si aut aperte mentitur
aut pugnantia dicit. Post hanc digressionem demonstravit ordinem Collo-
cationiS, quam dividit in artificiosam: hoc est a natura causae oblatum:
et prudentem: hoc est, quae ab Oratoris dependet ingenio, Sed haec non
ideo dicuntur, quasi ars careat prudentia, siquidem quaevis vera et idonea
regula artis sit quoque prudentiae regula: verum quia contra communia
praecepta artis prudentiae tantum viribus nititur. Artificiosam definit
orationis partium ordine: Exordio, Narratione] Confirmatione, Reprehen-
sione, Peroratione, qui tamen ordo tarn est consentaneus naturae quam
ab artificibus demonstratus. Prudentem in argumentis et permotionibus
ponit, quorum in illis necessarius est delectus, ut vitiosa reiiciantur, gravia
utiliaque assumantur. In his autem eius modi moderatio requiritur, quasi
iudicem docere tantum, sednon permovere in animo habeat Orator, quod
per omnes partes orationis non secus atque in humano corpore sanguis
per omnia membra diffundi debet. Verum et hoc in hac Collocatione est
diligenter observandum, ne levia primo loco ponantur neque infimo cuique
patrono causa initio permittatur. Ab hac vicissim ad artem regreditur,
cuius praecepta in orationis partibus monstrat, singularumque virtutes
indicat. Nam Exordium, quod cogitatione solet esse postremum et
tractatione sit primum, comparatum esse debet ad Attentionem, ad DoÎ‡
uilitatem, ad Benevolentiam. ltaque magna in hoc ab Oratore diligentia
requiritur, ut ex ipsis quasi visceribus causa sumatur. Narrationis virtutes
sunt: Brevitas, Perspicuitas, Probabilitas et iucunditas. Sed Antonius
- brevitatis praecepta Graecorum irridet suaviter, hac in re vestigia sui
magistri Aristotelis secutus,

Propositio statim Narrationi est subiungenda, quoniam principalem
quaestionem continet et est initium sive Confirmationis sive Refutationis,
in quibus argumentorum Collocatio, de qua iam dixit, maximam vim
habet. Verumque haec omnia iudiciorum tantum videntur. Quamobrem
et reliquorum duorum Demonstrativi atque Deliberativi mentionem
facit, non tam ut doceat, quomodo in his collocandae sint sententiae,
quam ut ostendat modum suadendi et dissuadendi, laudandi et vituperandi.
Cum enim Deliberationum loci omnes referantur ad honestatem, quando
apud claros homines dicimus, vel ad utilitatem, quando imperitis damus
consilia, tum illic virtutum atque vitiorum, hic autem commodorum, tum
corporis, tum fortunae et contrariorum incommodorum vis dominatur,
quibus adiunguntur quoque possibilia et impossibilia, necessaria et non
necessaria. Et quoniam Deliberationum materia tractatur potissimum
vel in senatu vel in comitiis, illic censet adhibendum minus accuratum

 

