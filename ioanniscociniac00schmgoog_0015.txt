reddit scriptionis, tum eius argumentum recitat, post personas constituit,
deinde ἀπόδειξις , id est contentio aut sermones Academici clarissimorum
civium Romanorum de universa bene dicendi ratione et disciplina, ad
extremum conclusio, in qua est personarum ex acerrima contentione
amica discessio. - ¹

Postquam igitur author noster in exordio huius libri causas scriptionis
indicavit recitavitque disputationis futurae argumentum et magnitudinem
Eloquentiae indicauit, tum fingit, quomodo L. Crassus exit urbe cum
socero Scaevola et eiusdem in Republica socio M. Antonio, quos etiam
duo comitabantur1) adolescentes Cotta et Sulpicius quando M. Philippus
consul curn Livio Druso tribuno plebis dissidebat, ut nimirum diebus
ludorumt) Romanorum, quo tempore otium a Republica concedebatur,
sese aliquamdiu in Tusculan0³) recrearent. Ubi postquam sub platano
consedissent in umbra, quia sol erat adhuc propemodum in meridiano,
urgente id Scaevola podagrico, paulo post Crassus sermonem quendam
de studio dicendi iniecit sumpto eius initio ab Eloquentiae amplissima
et splendidissima commendatione, quasi haec civitates condidisset:
omnium disciplinarum esse reginam, siquidem sua facultate omnes disci-
plinas complectatur. Hoc curn ita sit, perfecti oratoris moderatione et
sapientia totius Reipublicae salutem contineri, posteaquam hic solus
,de omnibus rebus scienter et ornate potest dicere: solus dicendo tenere
hominum coetus: solus populi iudicium et senatus convertere mentem
oratione, et hac dare afflictis salutem, dispersos homines in unum con-
gregare et ad humanitatem instituere. Verum eiusmodi commendatio,
quia profecta videbatur magis ex affectu animi Crassi erga Eloquentiam
quam ex rei veritate, cuius cancellos longe esset transgressa, ideo Q. Scae-
vola illi contradicit, in omnibus prope partibus secutus opinionem Car-
neadis, Clitomachi, Aeschinis, Metrodori⁴l et his similium Philosophorum,
ostenditque ex effectibus atque adiunctis Eloquentiam non esse causam
civilis societatis neque reliquas disciplinas quarum authores enumerat
et vim atque officium explicat, sub se complecti. Huic reprehensioni
vicissim Crassus respondet valde copiose, ita tamen argute atque sub-
tiliter, ut, iudicio ipsius Scaevolae, et ea confiteatur& pro veris, quae hic
Oratori detrahebat, et rursum haec ipsa mira disputandi ratione in partem
alteram retorquet eaque Oratori tradit velut propria neque aliunde mutuo
accepta.

Etsi enim distinguit scientiam aliarum artium ab Eloquentia, siquidem
discriminatae, non confusae inter se sint artes certis limitibus: tamen

¹) Cod. committabantur.
²) Haud dubie ex textu Ciceroneano verba supplenda sunt: diebus ludorum.
Cf. de orat. 1, 7, 24.
⁸) Cod. in Thusculano
⁴) Cod. Metrodorii.
² ι) Cod. confiteretur.

 

