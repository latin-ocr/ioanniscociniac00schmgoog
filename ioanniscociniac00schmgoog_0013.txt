7

privatis de arte dicendi interdum a M. fratre dissentiebat, propterea quod
hic eloquentiam hominum eruditissimorum artibus et disciplinis con·
tineri statuebat, ille autem ab elegantia doctrinae segregandam putabat
et in quodam ingenii atque exercitationis genere ponendam: ideo non
aliter quarn sermonibus vel dialogis tribus Academico more conscriptis
illa materia commode pertractari et explicari posse videbatur. Genus enim
orationis et sermonum, ut est scripturn in principio Laelii1), positum in homi·
num veterum authoritate plus nescio quomodo videtur habere gravitatis.
Et quidem datur ex dialogis venia, ut ita locuti esse videantur homines
Fieri tamen potest, quod haec disputatio revera 2) fuit habita inter
L. Crassum et M. Antonium, et argumentum eius Ciceronem accepisse
a Cotta et Sulpicio auditoribus. Porro tres isti sermones biduo sunt habiti,
quorum primus post meridiem est habitus, magna ex parte consumitur
in delinitione Oratoris‚ ubi L. Crassus Marci et M. Antonius Quinti
sententiam defendit.

Q. Mucius Scaevola Crassi socer est sermonis cum author turn mode-
rator. Sulpicius et Cotta adolescentes attribuuntur auditores atque disci- ,
puli tribus illis praestantissimis in arte dicendi magistris, qui materiam
disputationis accepisse videntur ex Carneade, Clitomacho, Phaedro et
Gorgia Graecorum Rhetoricae magistris. Hoc pomeridiano sermone per-
lecto Q. Mucius in Tusculanum ad Laelium discedit: cuius rei ipse M.
Cicero causam reddit in Epistularum ad T. Pomponium Atticum
Libro Ilua), hac ipsa tamen vespera Scaevolam convenit Iulius Caesar,
et ex eo summam totius disputationis habitae cognovit, itaque fratrem
Catulum exoravit, ut postridie mane secum exiret in Tusculanum⁴) L. Crassi
audiendi alterius sermonis gratia, inquo M. Antonius praecepta Inven-
tionis, Collocationis et Memoriae longe aptius ad usum forensem accom-
modat, quam fuerant unquam a Graecis dicendi magistris expositae. Fuit
enim hic Antonius homo subtilis et acutus in inveniendis et prudens in
collocandis argumentis; memoria autem luit tanta, ut imparatus semper
ad dicendum accedere putaretur, curn tamen paratissimus venire solebat.
Se'd quia ad iocos et sales qui in conciliandis auditorum animis multum
possunt, ingenium nonita habebat accommodatum, ideo hanc reiicit in
Iulium Caesarem hominem suo tempore ita facetum, ut illo nemo un-
quam urbanitate, nemo lepore, nemo suavitate conditior inveniretur.

Est autem Antonius in hoc libro imitatus tres libros Rhetoricorum
Aristotelis, exquibus multa verbum, quod aiunt, de verbo transcripsit,

¹) Scripturi supplevi. Cf. Cie. Lael. Ι, 4.

²) ,Revera‘ scripsi, ,N‘ signum in codice.

¹) Cic. Epist. ad Attic. lv, 16, 3: Credo Platonem vix putasse satis con-
sonum fore, si hominem id aetatis in tarn longo sermone diutius retinuisset. Multo
ego magis hoc mihi cavendum putavi in Scaevola, qui et aetate et valetudine erat ea,
qua esse meministi, et iis honoribus, ut vix satis decorum videretur eum plures

dies esse in Crassi Tusculano.
ι) Cod. Thusculanum.

 

