21

telligentiae causa adhibetur, quod fit, quando Orator in dicendo verbis
latinis, significantibus et usitatis utitur. Sed priusquam duos reliquos
accedit, quaedam alia profert in medium, quam ab ipso fuerant flagitata,
, hac tamen disputatione non indigna, imo persona Crassi dignissima. Etenim
vir iste, velut aestu quodam ingenii sui a terra in coelum abreptus, rursum
’ ad laudes perfectae Eloquentiae digreditur ostenditque multis rationibus
Philosophiam Oratori maxime necessariam esse, si in sese absurdum
illud oris et cordis dissidium nolit experiri. Sed quia multae extiterunt
philosophorum non tantum familiae, sed etiam quaedam veluti coloniae,
quoniam licet plurimae ab uno Socrate originem acceperint, tamen multum
inter se discriminatae fuerant; ideo propemodum omnes enumerat. Verum
Oratorem suum tanturn vult versari in schola Academicorum atque Peri-
pateticorum, in quarum illa magister erat Carneades in hac vero Aristo-
teles, quibus ita operam dare debet, ut omnes eorum disputationes atque
doctrinam ad civilem disciplinam et forensia negotia transferat. Neque
vult, utin eorum Philosophia totam aetatem conterat et quasi in hoc
studio consenescat, verum ut philosophetur paucis, quemadmodum
loquitur Neoptolemus apud Ennium1), hoc est, ut tantum fontes Philo·
sophiae intueatur, quod nisi quis celeriter cognoverit, nunquam omnino
cognoscet. Et qui fontes cognovit vel mediocriter, tum, quotiescunque
opus erit, ex his, quantumve res flagitabit, facile haurire poterit. Omnia
enim ista aliter ab his tractantur, qui doctrinam ad usum transferunt:
longe autem aliter ab illis, qui in studio et discendo totam vitam con·
sumunt. Haec in eum finemga Crasso disputantur, quo facilius pernoscant
omnes, volubilitatem verborum sine rerum cognitione, exquibus depro-
mendae sunt sententiae, inanem esse, ineptem atque ridiculam: summam
denique laudem in facultate Eloquentiae eum esse consecutum, qui res
novit amplificare et orationem convertere ad motum, quod in primis
faciundum est in locis, qui a veteribus communes vel proposita vocantur.
Sed hi non aliunde hauriuntur, quam ex Philosophia, praesertim civili,
eorumque alii adhibentur in vitiis insectandis alii pro reis deprecandis,
alii in utramque partem disputando Academiae more explicandis rebus
inserviunt. Ut autem in hunc modum disputando oratio eius evadat ube-
rior, oportet Finitam quaestionem revocare ad Infinitam, cuius rei gratia
rursum digreditur ad haec quaestionum genera, modumque reducendae
controversiae ad Propositum; hoc est Finitae quaestionis ad Infinitam:
exemplis tum Graecorum tum Latinorum illustrat. Hanc disputationem
Crassi vehementer laudat Catulus eiusque sententiam exemplis quorundam
Sophistarum Atheniensium, qui Eloquentiae professionem curn Philosophia
coniunxerunt, tum probat, tum confirmat, sed tamen Crassum, ut his,
ita omnibus Graecis longe anteponit. Quanquam enim in eorum linga
non fuerat natus fueratque semper civilibus adeo occupatus vel potius

¹) De or. 11, 37, 156.

 

