13

superioribus praecepta eius facile possunt intelligi, non tamen ab Oratoris
tractatione, siquidem eo in conciliando iudice interdum necessario uti
cogitur. Eadem quoque ratione elevat trita illa et quasi omnium ore per-
vulgata Graecorum praecepta, divisionem quaestionis in Finitam et ln-
finitam: item, quae ab iisdem de partibus orationum earumque munere

“ sunt tradita, quo in loco multa etiam de historia deque scriptoribus histo-

riae disserit. Cum ad eam rem quadam interpellatione causam praebuisset
Catulo, disputationi de materia Oratoris statim subiungit aliam, nimirum »
de natura eiusdem et ingenio, quia in his ponendum est Eloquentiae funda· ·
mentum, in quo summum et praeclarum illius aedificium ars et exercitatio
perficere debeat.

At repugnante natura et ubi est sterile ingenium, ibi praecepta
artis fere nihil efficiunt: industria autem humana admodum praestat
exiguum, si durum videtur, omnino nihil utrique attribuere. Naturam
itaque flagitat excellentissimam, sub qua ‘complectitur egregias dotes, tum
ad agendum necessarias — quae ut perficiantur, modum Oratoris insti-
tuendi praescribit - tum ad eloquendum, ut statim a pueritia optimos
quosque authores sibi proponat imitandos, quos tum loquendo tum scribendo
sequatur: deinceps autem ipsum ex pulvere et umbra in aciem atque solem
producit, ut causas primo diligenter cognitas a reo accipiat, tum easdem
meditetur diu multumque, ad extremum vero cum dignitate agat. Et qua
ratione causam cognoscere vel potius expiscari debeat a rec, suo indicat
exemplo Ubi notat triplicem offensionem Oratomm, qui non bene per-
cepta cognitaque causa ad tribunal iudicisaccedunt: negligentiam, per-
fidiam, tarditatem.

Meditationem causae ita instituendam, ut summa animi aequitate
tres personas sustineat, suam cum reo, adversarii et iudicis. Et quia in
meditatione necessaria est cognitio status, causae et quaestionis generum,
propterea in partitionem statuum, an sit, quid sit, quale sit factum, digre-
ditur etde his tradita a Rhetoribus praecepta, tamquam Aristarchus ex
officina Peripateticorum profectus, accurate examinat, istosque dicendi
magistros propter imperitiam definiendi atque dividendi graviter re-
prehendit. Inde ad inventionis doctrinam progreditur. Etenim statim,
atque causae controversia vel ambiguum cognoscitur, cogitandum est
Oratori, QUID, tum, QUOMODO dicere velit. Haec autem pars commen-
tationis vel meditationis suppeditat argumenta tum ad probandum, quod
nos intendimus, tum ad id refellendum, quod propositum est ab adver-
sariis. Cuius doctrinae primam eamque generalem divisionem producit
ex officio Oratoris Nam ut huius munus vertitur in docendis, conciliandis,
permovendisque auditorum animis, quorum primum acumen, alterum
lenitatem, postremum autem vim desiderat: ita omnis argumentorum
inventio dividrtur in fidem, delectationem et motum. Naturam argu-
mentorum, quae diriguntur ad fidem, vel ut auditorem doceant, partiendo
explicat, dum cx Aristotelis doctrina ea dividit in artificiosa et artis ex-

 

