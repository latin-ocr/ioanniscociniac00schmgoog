15

adducto in conspectum Aristotelis exemplo, qui locos inveniendi tum
in Dialecticis tum in' Rhetoricis tradidit. Haec autem eo disputantur,
quo facilius possit detegi Antonii artificiosissima tum in doctrina tum
Graecis iu literis simulatio. Cum enim Catulus dixit orationem Antonii ab
Aristotelis doctrina non multum differre, subito detegit suum consilium
fateturque non invitus se isthaec, dequibus iam disputat, ab Aristotele
didicisse, tametsi apud vulgus ita caute soleat dissimulare et occultare
Graecarum literarum scientiam, quasi eas ne quidem a primo limine
salutarit, idque institutum fore perutile, quando Orator primum quam
minimam alicuius artificii, deinde nullam plane Graecarum rerum dederit
significationem. Nam hac ratione eius oratio et probabilior et iucundior
vulgo est futura. Monet tamen Oratorem, ne plane negligat Graecorum
doctrinam, sed si penitus eam cognoscere non poterit, saltem ut degustet.
Inde nanciscitur causam disputandi, quorum Philosophorum doctrina
Oratori conveniat vel non conveniat. Ac primo Dialecticen Stoicorum
ab usu oratorio removet longissime: imo etiam reliquam Philosophiae
doctrinam propter aridam et exsanguem orationem parum aut nihil foro
convenire existimat. Peripateticos autem et Academicos commendat.
Cum enim uberius ornatiusque disputent de rebus, maiorem cognitionem
cum Oratoris instituto habeut. Et hac ratione demum putabat sibi pate-
factam et viam expeditam ad tradendam doctrinam locorum fidei, quam
breviter et, quod aiunt, cursim perstringit: imo singulorum locorum
nominibus, omissis definitionibus et partitionibus, exempla tantum subiicit.
Dividit autem locos ex Aristotelis doctrina in insitos et adsumptos. Insitos
vocat, quia cum re cohaereant: ut Definitio, partitio, Notatio et Affecta:
hoc est, quae non plane et integre rem in quaestione propositam com-
prehendunt, sed saltem attingunt eam: ut sunt Genera, partes generibus
subiectae vel Species. Similia, Dissimilitudines Contraria, Consequentia,
Consentanea et quasiPraecurrentia, Repugnantia, Causae Effecta, com·
parata cum maioribus cum minoribuscum paribus Reliquos locosvocat
assumptos, quia cum natura rei non cohaerent, sed feris colliguntur,
ex aliqua authoritate sive Divina sive humana et in scholis Rhetorum
testimoniorum generali nomine comprehenduntur.¹) Hos locos qui agnoscit,
ei2) tum, ut testatur hic Antonius, nihil propemodum occurret, quod
ipsum, etiam de gravissimis rebus disserentem fugere possit. Verum argu-
menta ex locis et suis cellulis eruta atque deprompta ita tractanda varia
re oportet, nevel ars animadvertatur ab auditoribus vel iidem similitudine
defatigentur, Postquam ad hunc modum quam brevissime percurrit
doctrinam Inventionis argumentove fidei aditum sibi patefecit ad motus
vel perturbationes, in quibus vel concitandis vel sedandis magna vis oratoris
existit, imovero hoc est opus omnium ipsius operum longe maximum et
ideo maxime excolendum. Etenim omnis oratio et actio Oratoris acco-

Ἦ. compraehenduntur.
¹) Adieci: ei.

 

