Generoso et literato Baroni D. carolo a Waldsteyn etc.
in Consilio provocationum assessori D. et patrono suo
loannes Cocinus S. D.

Cum hisce diebus valetudinis causa me continerem 111 hospitio, studiis
tamen, quemadmodum convenit, ingenium intendere non possem, turn
quod corpus non bene esset allectum, tum quod animus ob praesentem
rerum mearum valde dubium statum 111 diversas raperetur partes. coepi
iucunditatem quaerere partim ex libris in aliquem ordinem redigendis
partim ex scriniis excutiendis, in quibus amicorum literas mearumve
' exercitationum quasdam nugas asservavi. Ibi tum forte fortuna incidi
in adversaria, inquibus unius et alterius libri Ciceronis de Oratore ad Q.
fratrem quasi rudi Minerva argumentum delineavi.

Illa postquam percurri obiter, illic0‚ Carole Baro, venit mihi in
mentem illius sermonis quem, si non erro, ante menses tres de hisce libris
habebamus, cum etiarn una accubuisset noster Matthaeus Tulechovius
Iuris et legum consultus.¹) Dicebas enirn te valde delectari lectione Cicero-
neanorum librorum, inprimis tamen eorum, quibus ille disciplinam bene
dicendi est complexus, quotiescunque a litigiosis istis occupationibus,
quae in vestro consilio agitantur, tibi vel minimum otii conceditur.
Neque iniuria id lacis: qui enim Eloquentiae verae, is certe verae pru-
dentiae dat operam, tametsi nunc iterum scholas invasit illud cordis et
oris dissidium, 111 alios habeamus Doctores prudenter consulendi, alios
etiam Magistros bene dicendi. Atqui Phoenix apud Homerum a patre
Peleo datus 11111 Achilli, ut eum doceret prudenter dicere et bene agere,
quemadmodum et Ulisses utrumque praestare potuit. Inter alia quaerebas
etiam ex me, quosnam eorum tibi et hac praesertim aetate ad legendum
putarem esse maxime idoneos. Ego omnes, qui abipso Cicerone scripti
sunt et quidem sene iamque Reipublicae muneribus perfuncto, utilissimos
esse legentibus respondi—quis enim tantam doctrinam tantumque usum
habere potuit sive in bene dicendo sive in prudenter consulendo? -sed tamen
homini politico et, qui ad Rempublicam accedere cogitat, non modo utiles
rerum etiam necessarios esse tres sermones, quos ille ad Q. fratrem Acade-

mico more scripserat, siquidem in his doceantur non tam praecepta, ·

quae tu in pueritia didicisti, quam potius horum demonstretur usus, quod
unum requirebas. Ac quae tum, eadem nunc quoque mea est sententia
neque dicere erubesco hosce libros anteferendos esse omnibus quotquot
de arte dicendi sive Graecorum sive Latinorum ex scholis prodierunt. Etiam

¹) Matthaeus Gregorius a Tulechova in Germania (Vitembergae anno 1537),
in Gallia, in ltalia ad literarum studium se contulerat. ,Iurisprudentiae doctor'
factus et in patriam reversus primum Igloviae, deinde in vetere urbe Pragensi can-
cellarii munere iunctus est. Mortuus est a. 1589. Cl. Kalina v. Jdthenstein, Abh.
d. 11. 11ὀ11111. Ges, d. Wissensch. VI„ 82 et Ott, Beitriige etc, p. 240.

1*

 

