14

pertia. Sed priusquam hanc divisionem ulterius persequitur, universam
hanc disputationem de praeceptis Rhetoricis ita partitur cum Crasso,
ut hic illud, QUO MODO dicendum sit, explicet: idque fiet in ultimo primum
libro: ipse autem in hoc, QUID sit dicendum, persequatur. Itaque M.
Antonius hac antemeridiana disputatione proponit sibi explicandam:
Inventionem‚ Collocationem et Memoriam. Elocutionem autem et Actionem
Crasso ad pomeridianum sermonem relinquit. Itaque Antonius oratorem,
quem fingit, instituet et alet. Sed Crassus eundem vestiet atque ornabit.
Hic autem ob retinendum decorum in sua persona istam muneris parti-
tionem non vult habere ratameiusque iniquitatem elegante et huic loco
admodum conveniente allegoria demonstrare nititur: quod nimirum
neque boni neque liberalis patris sit, quem procrearit et eduxerit, eundem
vestire atque ornare nolle, praesertim cum se satis locupletem non possit
negare. Sed tamen assentitur deinceps, quando Antonium cohortatur,
is ut propositae divisionis priorem exponat partem, vel ut depromat,
quod tractat saepissime semperque divinitus Antonius Crasso assentitur
liberaliter, accedens ad primam speciem inventionis, quae est fidei, polli-
ceturque generalem doctrinam locorum reiecta doctrina specialis investiga·
tionis, quam Rhetores tradunt, tum in statuum partitionibus tum in
causarum generibus. Antequam autem locos enumerat, digreditur ad
materiam quaestionis Rhetoricae repetitque praeceptum meditationis
de constituendo genere controversiae et statu causae, siquidem adhaec
duo referenda sunt omnia orationis forensis capita. Quo in loco reprehendit
Rhetores: non iam, quod vitiose partiantur quaestiones in Finitam et In-
finitam, quia ob hanc rem supra satis graviter in illos animadvertit, sed
quod tum in scholis tum in libris nos doceant: quaestionem Finitam,
quando suis spoliatur attributis, ad Infinitam, quae etiam Propositum
nominatur, revocandam esse, siquidem ex huius consideratione omne
propemodum dependeat iudicium. Ibidem a Rhetoribus ad Iuris consul-
torum digreditur similem prope vituperationem, quod, ut illide singulis
tantum et nonde universis causis rerumque generibus praecipiunt, ita hi
nominatim atque speciatim cavent, dum generales iuris regulas actionumve
legitimarum formulas praescribere debeant. His digressionibus perfectis
redit ad intermissum suae disputationis scopum, repetens tamen prius
praeceptum illud commendandi de cognoscenda ab Oratore causa infinita
et ut generales locos inventionis, ex quibus ad omnia negotia sufficientia
promuntur argumenta, tum accurate cognitos tum diligenter meditatos
habeamus. Quamquam autem inveniendi facultas, quemadmodum et
reliqua omnia tribus constat rebus: Natura. Arte et Excercitatione: tamen,
si ad naturam accesserit summa exercitationis diligentia, tum arti exiguum
loci relictum fore ostendit, idque facit cohortandorum adolescentulorum
gratia. nam eiusmodi laudem diligentiae confirmat exemplis Philosophorum,
quorum multi sine arte, sola ad subsidium naturae advocata industria,
dicunt de rebus magnis ornatissime, cui tamen sententiae resistit Catulus

 

