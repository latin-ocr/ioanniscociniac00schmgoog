tametsi id omnibus modis dissimulet et scientiam Graecae linguae arti-
ficiosius tegere atque occultare conetur. Tertius denique sermo pome-
ridianam disputationem Crassi continet de Elocutione atque Pronun-
tiatione ex doctrina partim Aristotelis partim Isocratis petitam; sed
tamen propter authoritatem personae Crassi multa ibi etquidem priore
loco ad commendationem Eloquentiae adhibentur.

Habes, carole, aditum patefactum et ianuam apertam ad Ciceronis
sermones de Oratore, ita ut, mediocri1) saltem adhibita diligentia in privato
studi0‚ magno cum fructu eosdem legere possis, si tanturn est tibi otii
a Bartholo, a Baldo, a Iasone, ab ipso denique Iustiniano, ut etiam huic
iu arte dicendi magistro praestantissimo aurem interdum admoveas, Sed
quoniam partes doctoris mihi sumpsi,¹) licet id abs te mihi non sit iniunctum,
et quia tu, sive ioco sive serio id fiat, nomine praeceptoris me apud amicos
dignari interdum videris, paterere, quaeso, ut paululum abutar tua
patientia et, quod quasi in pugnum contraxi, id vicissim tibi in manus
diductae et expansae quibusdam lineamentis ostendam. Ducam enim
te per singulos horum sermonum libros et in eis quasi Thesei filum,
methodum et ordinem, tum omnia disputationis capita tibi conabor
non explicare, sed saltem indicare et enumerare, ut parvo licet conatu,
magno tamen successu ex illo labyrintho sive difficultatis sive obscuri-
tatis evadas, quam plurimi putant in his libris, et propterea eos a scholis
atque Academiis procul relegant. Hoc si praestitero, habebis id omne
scripto comprehensum et quasi in tabella ob oculos positum in paucarum
horarum spatio ad cognoscendum, quod una voce, quemadmodum
quondam petiisse videbaris, in multis mensibus non efficerem. Quodsi,
postquam perlegeris, animadvertes longe plus promptae voluntatis mihi
adfuisse in promittendo quam facultatis in perficienda re tam magna
et tam praeclara, praesertim cum libros iamdudum in manibus non
habuerim et in hac summa rerum mearum perturbatione atque difficultate
animus quodammodo a studiis videatur esse alienatus, erit tuae comi-
tatis, hanc sive audaciam sive temeritatem in bonam accipere partem
meamque sive negligentiam sive tenuitatem ita incusare, ut nihilominus
etiarn in me, quomodo in aliis, id habere possit locum:

Ut desint vires, tamen est laudanda voluntas

'el ll Sed iam ad primum sermonem accedamus, ut quoad fieri possit,
singula disputationis capita eorumque ordinem accuratius cognoscamus.

Primi libri Ciceronis de Oratore ad Q. fratrem argumentum euporius
H ypothesis.

Tres sunt partes universae huius disputationis de ratione bene
dicendi et in quovis libro considerandae: exordium, in quo Cicero causam

¹) Cod. mediocre.
¹) Cod. sumsi.

 

