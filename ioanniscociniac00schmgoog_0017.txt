ll

antecedit stylus tum meditatus tum subitus sequiturque memoria tum
suorum tum alienorum scriptorum; oportet ergo, ut accedat lectio poeta-
rum, historicorum, cognitio bonarum artium et inprimis Politiaeatque
Iuris civilis quae omnia confirmanda sunt Academicis disputationibus,
Ad hunc modum, si quis domi etin scholis Rhetorum sese exercuerit,
demum ex ista umbratili palaestra progredi potest in verum quasi mili-
tiae campum, hoc est in forum, in comitia et in senatum. Haec tanta
adeo celeritate percurrit Crassus, ut Cotta et Sulpiciusl) cursum orationis
saltem aspexerint, vestigium vero nullum viderint. Quos cum in silentio
multum vidisset attonitos Scaevola, ipsis author est, ut rogando extor-
queant a L. Crasso uberiorem horum omnium explicationem, quod ubi
fecissent, suas etiam preces adiungit monetque generum, ut in hac re
morem gerat adolescentibus adeo cupidis discendi. Victus eiusmodi pre-
cibus L. Crasso obtemperat quidem, sed quadam in parte dumtaxat.
Nam de natura et arte, quae illis est imitatrix, nihil amplius disserit,
tanquam iocularis etidcirco minus digna Scaevolae praesentia de prae-
ceptionibus puerilibus disceptatio: imo ex tam numerosis privatae exerci-
tationis partibus solam luris civilis scientiam in manus sumit eamque
magnifice tum commendat turn amplificat, quod tamen magis ob Scae· '
volae praesentiam quam propter adolescentulorum utilitatem fecit Crassus,
siquidem isto tempore is erat eloquentium iuris peritissimus et iuris peri-
torum eloquentissimus, cuius rei et hoc est indicium, quod ad hanc partem
orationis Crassinae nihil addit, sed tantum, ut retineat gravitatem Ro·
manam, ad ista, dequibus Crassus disseruit, serio cognoscenda graviter
cohortatur adolescentes. Cum autem isti praeceptorum quoque longiorem
explicationem flagitent2), ut, quo minus valeant³) ingeni0‚ eo maiore
diligentia subsidium ab arte, quae est regula prudentiae, sibi possint com·
parare ; tum Crassus id laboris suscipere plane non vult, quasi ista discep-
tatio sit valde insolens suis studiis, sed id oneris imponit M. Antonio,
qui praeceptorum artis dicendi, quae in scholis Rhetorum tradebantur,
ita erat peritissimus, sicut imperitiae atque omnium artium, maxime
Graecarum literarum, ignorantiae simulator artificiosissimus Verum hic,
ut pro imposito onere aliquam mercedem redderet Crasso, praeterita
prorsus disputatione de praeceptis bene dicendi — id, quod unicum magno
desiderio expectabant adolescentes — ad refutationem Crassini Oratoris
adhibita in disputando festina illa ironia Socratica suam convertit ora-
tionem. Cuius initium sumpsit a prima methodi quaestione, perquam ve-
stigatur uniuscuiusque rei definitio, de qua suscipitur disceptatio Sed i'n
definiendo Oratore cum Menedemo et Scaevola convenit accusans supra
positam definitionem Crassi, quasi propter redundantiam sit vitiosa,

¹) ,et Sulpicius‘ et sequenti enuntiato ,Scaevola‘ supplevi ex Cic. libr. de or.
1, ‚ .
3⁵ 5168on valent.
⁸) eoo flagitarent

 

